## Școala Gimnazială Slatina-Timiș

Situată în centrul comunei, Școala Gimnazială Slatina-Timiș oferă celor aproximativ 200 de elevi înscriși condiții
optime pentru studiu și dezvoltare. Elevii aparțin comunei Slatina- Timiș și satelor Ilova, Sadova-Nouă și Sadova-Veche.

Clădirile desemnate procesului educativ (grădiniță, învățământ primar, învățământ gimnazial) au fost recent reabilitate
și oferă condiții optime pentru studiu. Unitatea de învățământ dispune de teren sintetic pentru activități sportive,
dar și de sală de sport amenajată de curând.
